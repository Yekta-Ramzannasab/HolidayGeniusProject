
بیا کنارم سروناز بی تاب
بیا کنارم زیر طاق مهتاب
عطش ببازیم به نسیم دریا
غزل برقصیم تا طلوع فردا
بیا کنارم ساقه ی بهاره
رو فرش برگ و پولک ستاره
خمار شعرم می شکنه پیش تو
عجب شرابی نفس تو داره

[هم خوان]
گل بهارم، در انتظارم
حریق سبزی، بیا کنارم

[قسمت ۱]
تن حریرت جوی عطر جاری
صدای گرمت غیرت قناری
بذار بگیرم مثل تور دریا
تو رو در آغوش، ماهی فراری

[پیش هم خوان ۱]
بیا کنارم سروناز بی تاب
بیا کنارم زیر طاق مهتاب
عطش ببازیم به نسیم دریا
غزل برقصیم تا طلوع فردا

[هم خوان]
گل بهارم، در انتظارم
حریق سبزی، بیا کنارم

[قسمت ۲]
اگه بدونن ابر و باد و بارون
چه دلنوازه این شب مهربون
هجوم می آرن روی چرت کوچه
صدای شهر رو می برن آسمون

[پیش هم خوان ۲]
غروب گذشت و شب رسید به نیمه
تب تو می خواد گل سرخ هیمه
بگو بخوابن همه اهل دنیا
هنوز یه نیمه مونده از شب ما

[هم خوان]
گل بهارم، در انتظارم
حریق سبزی، بیا کنارم
گل بهارم، در انتظارم
حریق سبزی، بیا کنارم
بیا کنارم